---
title: Unity Cursus
type: projecten
date: 2022-04-06
tags: 
    - Eigen
    - School
---

Mijn Unity cursus is ontstaan door het vak professional skills. Voor dit vak was het onze opdracht om in groepjes een trainingssessie geven. 
Wij hadden hierbij gekozen om naar onze oude middelbare school (Sint-Jan Berchmanscollege) te gaan en te vragen of wij een lesje Unity mochten geven. 
Onze oud-leerkracht van programmeren stond hier helemaal voor open. 

Aangezien ik de enige van onze groep was die in het verleden al echt met Unity gewerkt had, had ik het op mijzelf genomen dat ik de cursus ging maken. Deze cursus diende aan de ene kant om de les in goede banen te leiden. De studenten zouden de cursus kunnen gebruiken om de les te volgen en deze als naslagwerk te raadplegen wanneer ze iets niet begrepen. Aan het einde van de les zouden ze zelfstandig enkele opdrachten kunnen proberen en de cursus opnieuw kunnen bekijken om de verschillende mogelijkheden te verkennen.
Aan de andere kant diende deze cursus om mijn twee medestudenten op te leren voor de les. Door de cursus wisten ze wat ze moesten doen en vertellen om de les goed te laten verlopen.

De website is vrij simpel aangezien het maar gebruikt ging worden voor een simpel lesje.

Uit dit project heb ik vooral geleerd dat je soms je eigen stukken cursus moet bekijken vanuit het oog van een persoon die er niets van kent en zo kijken of het nog duidelijk is wat de bedoeling is. Verder heb ik veel plezier ervaren bij het maken van dit project. Ik had altijd al eens les willen geven in een klas setting en hierdoor was ik gedreven om de voorbereiding goed te doen.

[Bekijk cursus](https://unity4sjb.sinners.be/)

![Alt text](/images/unity-cursus-1.png)
![Alt text](/images/unity-cursus-2.png)