---
title: Top Down Shooter
type: projecten
date: 2020-08-05
---

In het vijfde en zesde middelbaar studeerde ik informaticabeheer aan het Sint-Jan Berchmanscollege te Mol en hierbij kregen we de basis van C#. Aangezien ik het programmeren wel leuk en interessant vond ging ik terug kijken naar game development video's. Door deze video's te bekijken kreeg ik zin om hier zelf mee aan de slag te gaan en dat deed ik ook. Ik ben begonnen met mijn zelfstudie game development in Unity. Hierbij begon ik verschillende tutorials te bekijken en na te maken wat ze in de filmpjes voordeden. Af en toe probeerde ik zelf eens wat om te kijken hoeveel kennis ik echt aan het opnemen was. Dit viel best goed mee en besloot ik om eens iets zelf te maken.

Na lang twijfelen begon ik met het maken van een top-down shooter game. Hierbij is het de bedoeling dat je de computergestuurde vijanden afschiet. Het spel bevat vijf punten waar tegenstanders kunnen spawnen en elke keer wordt er een willekeurig gekozen. Als je een vijand neerschiet krijg je wat punten en hoe hoger de score hoe meer levens de vijanden krijgen en hoe sneller ze na elkaar spawnen.

Ik heb bij het maken van dit project tot de realisatie gekomen dat je veel bezig moet zijn en veel dingen herhalen als het over code gaat. Door vaak dingen te herhalen gaan ze uiteindelijk "automatisch". Dit was mijn eerste volledig speelbare spel met een startscherm, pauze scherm en een game over scherm.

Wil je het spel zelf spelen kan je het downloaden via onderstaande knop. Helaas is dit niet de laatste versie van het spel maar de enige backup die ik ervan kon vinden. Zodat jullie het spawnen van de vijanden goed kunnen testen is het een testversie waarbij je score naar boven gaat als je op spatie drukt. Om het spel te starten moet je het zip bestand uitpakken en dan "TopDownShooter.exe" starten.

![Alt text](/images/top-down-shooter-1.png)
