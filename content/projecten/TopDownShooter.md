---
title: Top Down Shooter
type: projecten
date: 2020-08-05
tags: 
    - Eigen
---

In het vijfde en zesde middelbaar studeerde ik informaticabeheer aan het Sint-Jan Berchmanscollege te Mol en hierbij kregen we de basis van C#. Aangezien ik het programmeren wel leuk en interessant vond ging ik terug kijken naar game development video's. Door deze video's te bekijken kreeg ik zin om hier zelf mee aan de slag te gaan en dat deed ik ook. Ik ben begonnen met mijn zelfstudie game development in Unity. Hierbij begon ik verschillende tutorials te bekijken en na te maken wat ze in de filmpjes deden, ging ik aan de slag met zelf aanpassingen te maken. Af en toe probeerde ik zelf eens wat om te kijken hoeveel kennis ik echt aan het opnemen was. Dit viel best goed mee en besloot ik om eens iets zelf te maken.

Na lang twijfelen over wat ik zou willen maken, begon ik met een top-down shooter game. Hierbij is het de bedoeling dat je de computergestuurde vijanden afschiet. Het spel bevat vijf punten waar tegenstanders kunnen spawnen en elke keer wordt er een willekeurig gekozen. Als je een vijand neerschiet krijg je wat punten en hoe hoger de score hoe meer levens de vijanden krijgen en hoe sneller ze na elkaar spawnen. Dit was mijn eerste volledig speelbare spel met een startscherm, pauze scherm en een game over scherm.

Dit project maakte het duidelijk dat de "tutorial hell" waar mensen over spreken daadwerkelijk een ding is waar je niet in wilt zitten. Hierdoor ben ik serieuzer naar code gaan kijken en probeer ik altijd alles te begrijpen wat ik schrijf en niet zomaar iets te kopiÃ«ren.

![Alt text](/images/top-down-shooter-1.png)
